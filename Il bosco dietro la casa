In un piccolo paese di provincia in Toscana c’era una grande casa isolata e abbandonata. Oggetto di tante dicerie popolari e leggende... si racconta che gli anziani del posto si raccomandano ai bambini affinché non vadano a giocare lì vicino.... il perché di tanto timore risale a molti anni o secoli prima. Si dice che la casa era abitata da una famiglia composta da nonni, genitori e due bambini piccoli gemelli. I bimbi erano molto vivaci e i giovani genitori ne andavano molto fieri. Avevano desiderato tanto quei figli anche contro il parere dei genitori di lui soprattutto della madre. Alla signora Neri non piaceva molto sua nuora perché era una donna piccolina magra molto minuta inadatta ad avere figli... le donne di allora erano robuste e forti al contrario di lei. 

Samantha era dolce, carina, cagionevole di salute e al momento del parto stava per morire. Però la forza la trovò lo stesso per mettere al mondo due bei bambini... i bambini crebbero in fretta e all’età di quattro anni già si facevano‏ rispettare anche dalla nonna che dimostrava loro tutto il suo odio. Un brutto giorno i bambini chiesero il permesso al padre di andare a giocare dietro casa vicino ad un boschetto. Il padre diede loro il consenso; figli erano svegli e sapevano riconoscere i pericoli. Si fece buio presto perché era inverno e i piccoli non erano ancora a casa. Samantha era preoccupatissima e si propose di andarli a cercare ed il marito andò con lei.

Dopo ore e ore di ricerca purtroppo videro i figli sgozzati vicino ad una pianta e non lontano da li la nonna con un coltello sporco di sangue.

La vecchia confessò di essere stata lei perché i gemelli erano demoni mandati dal diavolo. La vecchia fu chiusa per sempre in un manicomio ma da allora si dice che i bambini che passano per caso da quelle parti sentono urla strazianti e richieste di aiuto.. le voci non sembrano terrene.
E non solo. Alcuni bambini non sono stati più ritrovati ed altri sono morti in circostanze misteriose dopo aver giocato vicino a quella casa.
