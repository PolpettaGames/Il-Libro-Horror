Era una solita notte d'estate, quando all'improvviso mi ritrovai sola, in un bosco vicino al mio paese. C'era la luna piena che da sempre suscitava in me terrore e curiosità. La luna mi portava a pensare ai lupi, quelle grandi bestie che ululano nella notte. Erano il vero esempio di libertà. Ad un certo punto, dopo aver camminato per almeno 300 metri, mi fermai. Mi guardavo attorno, ero sola. O cosi pensavo. Sentii dei rumori dietro di me, mi girai. Cosa potevo fare? Urlare, scappare? No, rimasi li ferma, immobile di fronte a quella fantastica creatura che mostrava i denti. Era un lupo grigio e bianco lungo almeno 1 metro e 50. Per un attimo ebbi paura poi mi avvicinai, ringhiò. Ritirai la mano e a quel punto fu lui che si avvicinò a me. Si fece accarezzare, coccolare. Rimasi con lui tutta la notte. Scoprii di avere molte cose in comune con lui.
